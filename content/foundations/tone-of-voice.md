---
template: ArticlePage
title: Tone of voice
intro: "Länsförsäkringska är vårt språk. Vi använder detta språk när vi skriver,
  oavsett kanal. Länsförsäkringska har två huvudsakliga principer: skriv på
  läsarens villkor och skriv som ett samtal. "
contentTop: ""
description: ""
previewImage: /img/copy.svg
background: bg-white
lang: true
---
## Vad är länsförsäkringska?

Vi är inte som våra konkurrenter. Vi är kundägda och självständiga. Vi har en närhet till våra kunder som konkurrenterna bara kan drömma om.

Därför har vi också vårt eget språk – länsförsäkringska. Det speglar vår personlighet och vägleder oss när vi kommunicerar med ord. Lite som en språklig variant av en grafisk profil. Tack vare länsförsäkringska kan läsaren direkt känna att det är Länsförsäkringar som skriver. Oavsett om han eller hon läser en annons, en text på webben eller ett brev.

Vårt övergripande varumärkeslöfte är närhet. Denna närhet ska vi vara konsekventa med. Kunden ska alltid uppleva att vi är nära – både fysiskt och kommunikativt. Länsförsäkringska är vårt sätt att skriva så att läsaren upplever att vi är nära.

### Länsförsäkringska bygger på två principer

Om man ska beskriva länsförsäkringska väldigt kort så kan man säga att vi kommer nära våra läsare genom att skriva enligt två principer: skriv på läsarens villkor och skriv som ett samtal.

Skriv på läsarens villkor innebär i korthet att vi skriver rakt, aktivt och enkelt. Vi gör det enkelt för våra läsare.

Skriv som ett samtal innebär i korthet att vi skriver personligt och vänligt. Ungefär som ett samtal mellan två personer.

<div class="Callout"><strong class="Callout__title">Kom ihåg! </strong><p class="Callout__text">Skriv alltid tillgängligt och inkluderande.</p></div>

<section>
<Collapse title="Apostrof( ́)"><div class="content">

Apostrof används ytterst sällan i modern svenska. Undvik den engelska användningen.
Skriv LFABs utan apostrof före genitiv-s.
</div></Collapse>
<Collapse title="Avstavningar"><div class="content">

När du avstavar bör du dela upp ordet i sina naturliga delar. Exempelvis försäkrings-bolag, del-aktig. Du bör inte avstava person­ eller firmanamn, korta tvåstaviga ord, årtal, siffergrupper eller webblänkar.
</div></Collapse>
<Collapse title="Bindestreck(-)"><div class="content">

Använd bindestreck vid sammansättningar och vid avstavningar: 2000-talet. Se även Avstav­ningar och Tankstreck.
</div></Collapse>
<Collapse title="Citattecken(” ”)"><div class="content">

Använd citattecken runt citat och uttalanden. Det kan också användas vid ovanliga ord eller ironi. Använd tecknet sparsamt.

*När vi hänvisar till en sida försöker vi istället använda stor bokstav istället, exempelvis: "Ändra din adress under Inställningar."*
</div></Collapse>
<Collapse title="Datum"><div class="content">

Datum skriver vi den 1 december 2020. I tabeller kan datum skrivas 2010-12-01.

Mer om datum här eller under patterns (ska läggas till).
</div></Collapse>
<Collapse title="De, dem"><div class="content">

Vi skriver de och dem. Inte de och dom.
</div></Collapse>
<Collapse title="Du"><div class="content">

När du skriver tilltalsordet du – använd litet d. Använd aldrig ni när du kommunicerar med en enskild person.

*Mer om pronomen och hur vi använder min, din eller inget alls - under patterns (lägg till)*
</div></Collapse>
<Collapse title="Inte"><div class="content">

Negationerna ej och icke är omoderna och högtravande – använd inte istället.
</div></Collapse>
<Collapse title="Kolon(:)"><div class="content">

Använd kolon vid:

• Uppräkningar – Skicka in kvitton på följande värdeföremål:\
guldklocka, diamantring och stereo.

• Förklaringar – Gör så här: skriv under blanketten och\
skicka in den i det portofria svarskuveret.

• Direkt anföring – Advokaten sa: Vittnet ljuger.

Använd liten bokstav efter kolon vid uppräkning, förklaringar, sammanfattningar eller liknande. Använd stor bokstav vid direkt anföring, citat, uppmaningar, utrop och vid frågor.
</div></Collapse>
<Collapse title="Man"><div class="content">

I många texter skrivs ordet man i betydelsen person, vilket ibland är svårt att undvika. Men försök att istället använda jag, vi, eller ni.
</div></Collapse>
<Collapse title="Mig, dig, sig"><div class="content">

Formerna mej, dej och sej är talspråk. Vi skriver alltid mig, dig och sig.
</div></Collapse>
<Collapse title="Parentes (:)"><div class="content">

Använd parentes sparsamt.
</div></Collapse>
<Collapse title="Procent (%), Promille (‰)"><div class="content">

Använd bara procenttecknet tillsam­mans med siffror. Det ska vara ett mel­lanslag mellan talet och procenttecknet. Det gäller även för promilletecknet. I löpande text skriver vi ut ordet ”procent”.
</div></Collapse>
<Collapse title="Paragraftecken (§)"><div class="content">

Tecknet används i lagtexter efter numret och i stadgar före numret: Enligt 10 § FAL, Försäkringsavtalslagen eller enligt hyresföreningens stadgar § 5.
</div></Collapse>
<Collapse title="Personnummer"><div class="content">

Vanligtvis grupperas siffrorna i ett personnummer så här:\
720202-1002

De första sex siffrorna kallas för födelsetiden. De tre första siffrorna efter strecket kallas födelsenummer. Den sista siffran är en kontrollsiffra.

Sedan år 2000 är det vanligt att personer skrivs med tolv siffror med århundradet angivet:\
19720202-1002

Det görs för att man med säkerhet ska veta hur gammal personen i fråga är.

När en person fyllt hundra år byts strecket (-) mellan födelsetiden och födelsenumret ut mot ett plustecken (+)
</div></Collapse>
<Collapse title="Semikolon (;)"><div class="content">

Kan ofta bytas ut mot tankstreck.
</div></Collapse>
<Collapse title="Siffror och matematiska tecken"><div class="content">

Huvudregeln är att tal till och med tolv i löpande text skrivs med bokstäver. Från och med 13 skriver vi med siffror. Skriver du siffror före en förkortning eller gör en uppräkning ska du alltid använda siffror: 7 km eller 3 blå, 4 röda, 5 gröna.

Om du ska skriva både tolv och 15 i samma mening är det snyggare att skriva båda talen med siffror eller bokstäver. Om siffran är huvudbudskapet, till exempel i ekonomiska rapporter, skriver du siffran med siffror: Länsförsäkringar går med 17 miljoner kronor i vinst.

Markera tusental med mellanslag: 55 000 kronor. Vi använder inte punkter för att markera tusental. För att markera ören använder vi kommatecken: 5,50 kronor.
</div></Collapse>
<Collapse title="Snedstreck (/) "><div class="content">

Vi använder snedstreck vid betydelsen per: Hastigheten var 50 km/h. Dessutom använder vi snedstreck vid uppgift om tidsperioder: Månadsskiftet mars/april.
</div></Collapse>
<Collapse title="Ska"><div class="content">

Skriv ska, inte skall.
</div></Collapse>
<Collapse title="Svenska, engelska eller svengelska? "><div class="content">

Globalisering, internet och teknikutveck­ling har gjort att alltfler låneord används i svenskan. Vi skriver till exempel internet med litet i. Även intranät skrivs med litet i. Webb skriver vi med två b. Orden pc, cd-rom och dvd skrivs med små bokstäver. Vi skriver e-post, inte e-mail. Vi mejlar, vi mailar inte.
</div></Collapse>
<Collapse title="Svenska kronor – så skriver vi "><div class="content">

• kronor — I löpande text skriver vi alltid ut kronor.

• kr — Vi förkortar till kr i tabeller.

• tkr — Tusen kronor – förkortas med små bokstäver.

• Mkr — Miljoner kronor – förkortningen inleds med\
stort M, i övrigt små bokstäver.

• mdr — Miljarder kronor – förkortas med små bokstäver.

• SEK — Svenska kronor – när vi beskriver vår verksamhet\
på engelska eller annat språk förutom svenska.\
Skrivs alltid före siffran – exempel SEK 500.

• MSEK — Miljoner kronor. Följer samma regler som SEK.
</div></Collapse>
<Collapse title="Tankstreck (–) "><div class="content">

Tankstreck är dubbelt så långt som ett bindestreck. När vi skriver tankstreck i betydelsen till, skriver vi dem utan mellanslag: Lunch klockan 11.00–12.00. Tankstreck används också kring inskjutna satser, till exempel förklaringar eller jämförelser: Skadan var omfattande – vänster framdörr var intryckt – men bilen gick att köra. Då omges tankstrecket av mellanslag.
</div></Collapse>
<Collapse title="Telefon- och faxnummer "><div class="content">

031-44 32 88\
08-588 400 00\
08-560 80 50\
070-964 40 00\
+ 46 8-560 480 50 (internationellt)
</div></Collapse>
<Collapse title="Titlar och avdelningar"><div class="content">

Titlar skriver vi alltid med liten bokstav i början. Avdelningar och andra organisatoriska enheter skriver vi med stor bokstav i början.\
Exempel: Anna Länsman, skadereglerare, Skadeavdelningen
</div></Collapse>
<Collapse title="Utropstecken (!) "><div class="content">

Använd utropstecken sparsamt.
</div></Collapse>
<Collapse title="Valutabeteckningar"><div class="content">

• DKK danska kronor\
• NOK norska kronor\
• EUR euro\
• USD amerikanska dollar\
• GBP engelska pund\
• SEK svenska kronor – se ”svenska kronor – så skriver vi”
</div></Collapse>
<Collapse title="Versaler"><div class="content">

Versaler – stora bokstäver – underlättar inte i skrivna texter. Läsaren läser bokstav för bokstav och orden blir mindre synliga.
</div></Collapse>
<Collapse title="Vår, er"><div class="content">

Tänk på att det heter vår och er, inte våran eller eran. När du skriver er – använd litet e.
</div></Collapse>
<Collapse title="​För virrande sär skrivning "><div class="content">

Ibland blir det riktigt roligt – ibland bara förvirrande. Tumregel: Om ett ord uttalas som ett sammansatt ord ska det också skrivas som ett sammansatt ord.
</div></Collapse>

</section>