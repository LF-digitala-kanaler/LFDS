---
template: ArticlePage
title: Ord och uttryck
intro: >
  I den här ordlistan hittar du ord och uttryck som är vanliga inom
  länsförsäkringsgruppen och i vår bransch. Orden är uppdelade i kategorier –
  vissa ord använder vi, andra vill vi undvika och några bör vi förklara för
  läsaren. Här hittar du också instruktioner för hur vi stavar dessa ord, om vi
  skriver stor eller liten bokstav med mera.
contentTop: ""
description: ""
previewImage: /img/copy.svg
background: bg-white
lang: true
---
* ###### **Agria Djurförsäkring**

###### **JA**

Kan förkortas Agria i texter där hela bolagsnamnet redan använts. Observera att det heter *Djurförsäkring* och inte Djurförsäkringar.

* ###### **aktsamhetskrav**

###### **NJA**

Undvik att använda utan en förklaring. Skriv till exempel: *Råkar du ut för en skada kan din ersättning minska om du inte varit rädd om dina saker. Det kallar vi aktsamhetskrav.*

* ###### **app**

###### **JA**

Förkortning för applikation. Vi skriver det som ett vanligt ord, alltså utan punkt efter.

* ###### **avisera**

###### **NEJ**

Skriv istället *Skicka faktura/inbetalningskort*

* ###### **avkastning**

###### **NJA**

Det överskott eller underskott som ett sparande ger. I kommunikation med privatkunder undviker vi begreppet och pratar hellre om *värdeutveckling.*

* ###### **avtalstid**

###### **NJA**

Skriv hellre *gäller för perioden…*

* ###### **avtalspension**

###### **JA**

Tjänstepension som grundas på kollektivavtal mellan arbetsgivaren och en facklig organisation kallar vi avtalspension. Jämför tjänstepension.

* ###### **BankID**

###### **JA**

En form av e-legitimation och ett säkert sätt att legitimera dig på internet. Länsförsäkringar erbjuder BankID. Se även *mobilt BankID.*

* ###### **boendeförsäkring**

###### **JA**

Samlingsbegrepp för hem-, villahem- och bostadsrättsförsäkringar. Används för att slippa räkna upp produktnamnen.

* ###### **bostadsrättshavare**

###### **NJA**

Undvik ordet och skriv istället *bostadsrättsinnehavare* som används i dagligt tal.

* ###### **bokföringsdag**

###### **JA**

Den dag betalningen registreras hos mottagarens bank.

###### driftskostnader\
JA

Kostnader för vår administration, IT, försäljning med mera som belastar våra produkter. I samband med till exempel lån används begreppet för att beskriva kundens driftskostnad för boendet.

###### drulleförsäkring\
NEJ

Använd aldrig. Ordet skapar förvirring om vi menar ansvar- eller allriskförsäkring, som är helt olika försäkringar.

###### effektiv ränta\
JA

Totalkostnaden för ett lån när både räntor och avgifter summerats ihop.

###### e-faktura\
JA

Faktura som skickas till internetbanken där kontohavaren godkänner den för betalning.

###### e-legitimation\
JA

En elektronisk legitimation som du använder på internet för att legitimera dig eller underteckna elektroniska dokument. Jämför BankID.

###### e-post\
JA

Vi skriver på svenska och använder inte e-mail (se mejl). Skriv *skicka e-post*eller *mejla*, aldrig *e-posta*.

###### erhålla\
NEJ

Skriv istället *få*.

###### erlägga\
NEJ

Skriv istället *betala*.

###### ersättning, ersätta\
NJA

Tänk på att inte använda ordet vid dödsfall. Skriv inte *Vi ersätter dödsfall med ett prisbasbelopp*. Skriv istället *Vid dödsfall betalar vi ut ett prisbasbelopp*.

###### ersättning utgår\
NEJ

Skriv istället *Vi betalar ersättning*

###### Ett KUND, Ett LIV, Ett SAK\
NJA

Används enbart internt. Kom ihåg mellanslag och de stora bokstäverna.

###### faktura\
JA

Använd faktura istället för avisering.

###### fordon\
NJA

Samlingsbegrepp – om det är möjligt, skriv istället *bil, lastbil, moped* etc.

###### fullvärde\
NJA

Förklara alltid begreppet. Skriv till exempel *Försäkringen gäller med fullvärde. Vi betalar vad det kostar att återställa byggnaden och det finns inget högsta ersättningsbelopp.*

###### föranleda\
NEJ

Skriv istället *orsaka*.

###### föreligga\
NEJ

Skriv istället*finns* eller *vara.*

###### förfallodag\
NJA

Skriv gärna om i löpande text. Till exempel *Försäkringen ska betalas …, Försäkringen slutar gälla …*

###### förmånstagare\
NJA

Den som försäkringsbeloppet betalas ut till vid den försäkrades dödsfall. Förklara alltid begreppet.

###### försäkrad\
NJA

Den person försäkringen gäller för. Jämför försäkringstagare. I kundhandlingar tilltalar vi kunden med du så långt det är möjligt och undviker ordet försäkrad.

###### försäkringsgivare\
NJA

Det bolag som ingått avtalet med försäkringstagaren. Undvik begreppet om det inte måste vara med.

###### försäkringskapital\
NJA

Undvik att skriva försäkringskapital till kunder och skriv istället värdet på ditt sparande.

###### försäkringspremie\
NJA

Se premie.

###### försäkringssparande\
NEJ

Skriv istället sparande, pensionssparande.

###### försäkringstagare\
NJA

Den person som äger försäkringen. I kundhandlingar tilltalar vi kunden med du så långt det är möjligt och undviker ordet försäkringstagare.

###### förälder, föräldrar\
JA

Vi använder begreppet *förälder* eller *föräldrar* oavsett kön. Vi skriver inte *mamma*och *pappa*.

###### garanterad ränta\
JA

Den ränta som används för försäkringar med traditionell förvaltning.

###### garanterat värde\
JA

Försäkringar med traditionell förvaltning och Nya Världen-förvaltning har ett värde som kunden är garanterad att få när pengarna betalas ut. Där ingår inbetalda pengar och den garanterad ränta, med avdrag för skatt och avgifter.

###### hemförsäkring\
JA

Hemförsäkringen består av fem delar; egendomsskydd, reseskydd, ansvarsskydd, rättsskydd och överfallsskydd.

###### hypotekslån\
NJA

I vardagligt tal säger vi bottenlån. Det är den del av ett bostadslån där bostaden fungerar som pant.

###### ingående försäkringskapital\
NEJ

Skriv istället *försäkringens värde vid periodens början.*

###### inkomma med\
NEJ

Skriv istället *lämna in* eller *skicka in*.

###### inlåningsränta\
NJA

Använd helst ordet *ränta*. Det kan användas när du måste särskilja in- och utlåningsränta.

###### internet\
JA

Skrivs med litet i inne i meningar.

###### internetbank\
JA

Våra banktjänster på *Mina sidor*. Skrivs med litet i inne i meningar.

###### Internetbutiken\
NEJ

Begrepp som vi inte ska använda. Heter idag *Mina sidor*.

###### internettjänsten\
NEJ

Begrepp som vi inte ska använda. Heter idag *Mina sidor*.

###### Iphone och Android\
JA

Skrivs med stor bokstav i början. Vi skriver exempelvis inte*iPhone*.

###### investera\
NJA

Undvik att använda begreppet till privatkunder. Skriv hellre *spara* eller *placera pengar*.

###### karens, karenstid, rörlig karens\
NJA

Skriv alltid en förklaring, till exempel *Karenstiden för försäkringen är tre månader, vilket innebär att du får ersättning först efter tre månader av din sjukskrivning.*

###### kaskoförsäkring\
NJA

Undvik helst att använda begreppet kasko. Använd *halvförsäkring* om det är möjligt eller beskriv vilka delar som ingår.

###### kassadag\
JA

Den dag insatta pengar finns tillgängliga på kontot.

###### konsolidering\
NJA

Undvik att använda begreppet i kommunikationen med våra kunder.

###### konsortiet\
JA

Skrivs med litet k inne i meningar. Formellt heter det *länsförsäkringsbolagens ägarkonsortium.*

###### kund\
JA

Huvudprincipen är att vi skriver du när vi skriver till våra kunder. Vi kallar alltså inte kunden för kunden i direkt tilltal. När vi i andra sammanhang beskriver kunderna utan att tala direkt till dem använder vi inte ordet i obestämd form singularis.

Skriv inte *Vi har bra erbjudanden till kund.*

Skriv istället *Vi har bra erbjudanden till våra kunder*eller *Vi har bra kunderbjudanden.* Eller ännu hellre: *Vi har bra erbjudanden till dig.*

###### kontohavare\
NJA

I kundhandlingar tilltalar vi kunden med du så långt det är möjligt och undviker ordet kontohavare.

###### LFAB\
NJA

Internt begrepp som endast används när vi pratar inom länsförsäkringsgruppen. När målgruppen är kunder eller andra intressenter utanför gruppen skriver vi alltid Länsförsäkringar AB.

###### liv\
NEJ

Ska alltid benämnas livförsäkring eller liv- och pensionsförsäkring.

###### länsbolag\
NEJ

Skriv aldrig. Skriv istället *länsförsäkringsbolag* med litet l.

###### Länsförsäkringar\
JA

Skrivs alltid med stort L. Använd inte förkortningen LF.

###### länsförsäkringsbolag, länsförsäkringsbolagen\
JA

Skrivs med litet l inne i meningar. Skriv aldrig länsbolag, utan alltid *länsförsäkringsbolag.*

###### länsförsäkringsgruppen\
JA

Skrivs med litet l.

###### löptid\
JA

Den tid ett lån gäller med till exempel en viss räntesats.

###### lösöre\
NJA

Undvik helst att använda begreppet. Skriv till exempel vilka saker det gäller.

###### make\
JA

Vi använder make både för män och kvinnor. I plural skriver vi makar. Begreppet maka ska vi inte använda.

###### mejl\
JA

Vi har svensk stavning och skriver inte mail.

###### mms\
JA

Skriv alltid med med små bokstäver.

###### messa\
NEJ

Skriv alltid *skicka sms* eller *skicka mms*.

###### Mobilt BankID\
JA

En mobil e-legitimation och ett säkert sätt att legitimera dig på internet. Se även *BankID*.

###### mobiltjänst\
JA

Internettjänst anpassad för mobiltelefoner, exempel är Iphone-app eller Android-app.

###### nyteckning\
NJA

Undvik i kommunikation med kunderna. Skriv istället *Du har köpt en ny försäkring…*

###### obetald premie\
NJA

Skriv istället *Fakturan är inte betald*.

###### partner\
NJA

Begrepp vi ska undvika att skriva annat än i villkor. Inga nya partnerskap ingås sedan 2009, då äktenskapslagen blev könsneutral.

###### pensionskapital\
NEJ

Använd inte ordet. Se *försäkringskapital.*

###### personal\
JA

Undvik helst. Skriv istället *medarbetare*.

###### personbilsförsäkring\
NEJ

Använd bilförsäkring istället. Då blir vi konsekventa och säger samma sak till våra privat- och företagskunder.

###### personuppgiftslagen\
JA

Lag som reglerar hur personuppgifter får behandlas av företag, organisationer och myndigheter. I en text måste du alltid skriva ut *personuppgiftslagen* första gången. Därefter kan du förkorta till *PuL*.

###### pinkod\
JA

Skrivs med små bokstäver och utan bindestreck.

###### premie\
NJA

Undvik att använda *premie*om du kan. Skriv hellre *pris, inbetalning, sparande.*

###### premiebetalare\
NJA

Den som betalar in pengar till försäkringen. Skriv istället*inbetalare* eller *betalare.*

###### premiebefrielse\
NEJ

Använd *betalningsbefrielse* istället men gärna tillsammans med en förklaring. Skriv till exempel: *Länsförsäkringar betalar din försäkring om du blir sjuk eller …*

###### preskription, preskriptionstid\
NJA

Använd alltid med en förklaring.

###### prorata/proratareglering\
NEJ

Ersättning i förhållande till inbetald premie vid underförsäkring. Använd inte begreppet utan förklara hur vi räknat ut ersättningen.

###### sambo\
JA

Begrepp som vi använder för sammanboende som inte lever i äktenskap.

###### sajt\
JA

Skrivs och stavas på svenska.

###### sak\
NEJ

Ska alltid benämnas *sakförsäkring.*

###### självrisk\
JA

Den del av skadekostnaden som försäkringstagaren själv får stå för. Det finns många begrepp, till exempel: *självrisk, rörlig självrisk, fast självrisk, grundsjälvrisk, förhöjd självrisk, särskild självrisk.*

###### skattekategori\
NEJ

Skriv istället *din försäkring beskattas som…*

###### sms\
JA

Skriv alltid med med små bokstäver.

###### soliditet\
NJA

Ska endast användas i ekonomiska rapporter. Undvik ordet i all kommunikation med kunderna.

###### solvens\
NJA

Ska endast användas i ekonomiska rapporter och undviks i all kommunikation med kunderna.

###### stöldbegärlig egendom\
NJA

Saker som är särskilt utsatta för för stöld. Till exempel smycken, konst, datorer, kameror, vapen, vin och sprit. När det är möjligt ge gärna exempel.

###### teckna\
NJA

Undvik att säga teckna försäkring, skriv istället om meningen för att undvika begreppet. Andra ord kan vara köpa, välja eller ansöka.

###### Telefonbank\
JA

Våra banktjänster på telefon. Skrivs alltid med stort T.

###### tjänstepension\
JA

Tjänstepensionen kompletterar den allmänna pensionen och betalas in av arbetsgivaren. Jämför *avtalspension.*

###### underförsäkrad\
NJA

Undvik begreppet eller förklara vad det innebär för kunden att inte ha rätt värde på sina saker i försäkringen.

Skriv till exempel:*Om värdet på dina saker i hemmet är 500 000 kronor och du köper en försäkring på 250 000 kronor innebär det att du bara får ut hälften av sakernas värde om du till exempel får ett inbrott.*

###### utbetala\
NEJ

Skriv istället *betala.*

###### utlåningsränta\
NJA

Kan användas när du måste särskilja ut- och inlåningsränta. I andra fall – använd helst ordet*ränta.*

###### Wasa Kredit\
JA

skrivs alltid med stort W och stort K. *Wasa Kredit AB*använder du bara när du måste av juridiska skäl.

###### WK eller WKAB\
NEJ

Skriv alltid ut *Wasa Kredit*.

###### verkställande direktör\
JA

Skrivs med litet v och d inne i meningar. Förkortat skriver vi *vd* och pluralform skriver vi *vd:ar*, med kolon.

###### villahemförsäkring\
JA

Vi skriver alltid *villahemförsäkring* i ett ord.

###### vållande\
NJA

Skriv hellre *ansvarig*.

###### webbplats\
JA

Vi skriver webbplats och inte hemsida.

###### återbetalningsskydd\
JA

Ett skydd som innebär att hela eller en del av försäkringskapitalet betalas ut till förmånstagare vid den försäkrades död.

###### återbäringsränta\
JA

Ränta på sparande i traditionell förvaltning.

###### åligga, det åligger försäkringstagaren\
​NEJ

Skriv istället det är ditt ansvar...

###### återköp\
​JA

Använd tillsammans med förklaring. Skriv till exempel: *Återköp innebär att sparandet tas ut från försäkringen tidigare än det vi kommit överens om.*

Mina sidor\
JA

Våra tjänster på internet som kräver inloggning. Både bank, fond, liv och sak. Skrivs med stort M inne i meningar.